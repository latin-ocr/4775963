*5.-

inde· quum subtilitas tum copia in confirmationibus et refutationibus Pro exemplis testis esto locus
qui legitur apud Clo. (or. 102). ,, Tota mihi causa pro Caecina de verbis interdicti fuit: res involu-
tas definiendo explicavimus, verba ambigua distinximus. ⁵Fuit ornandus in Manilia lege Pompeius:
„temperata oratione ornandi copiam persecuti sumus. Jus omne retinendae maiestatis Rabiri causa
„continebatur2 ergo in omni genere amplificationis exarsimus.“ Idem fons est ex quo manarunt illi,
miserabiles epilogi ab Laterense appellati. (Cic. pro Plane. 83.) Etiam illud in oratore (128) παθητικόν
dictum, quo perturbantur animi et concitantur, quo se adversarium saepe loco movisse ibidem pro-
fitetur, etsi magis oratoris naturae et indoli est tribuendum, tamen magna ex parte ei disciplinae
debetur3 quod idem valet de facetiis, quarum multae sane sunt frigidae neque tamen omnes. Ea-
dem disciplina factum est, ut orator noster vetera dicens nova proferre auditoribus sit visus. (or. la).

Itaque, quum partes orationis, in quas inventio consumatur et eam ipsam variis bonarum
'artium studiis comparatam et auctam esse cognoverimus, inventio Ciceronis eloquentiae neque de-
fuit, neque vero eadem, quae in ceteris eius aetatis oratoribus extitit. Quare idem quod Cicero
praedicat de Antonio, cui omnia in mentem venire dixit iu Bruto (139) de eo ipso potest affirmari.

Venio nunc ad alteram rem, quae in eloquentia requiritur. Ipsa eloquentiae natura
secum fert, ut quae inventa sunt, certa ratione collocentur et secum coniungantur, quo probabilio-
rem reddant causam oratoris aut defendentis aut accusantis. Rhetoricorum scriptores eam collocandi
artem appellaverunt dispositionem eamque in duo genera diviserunt, alterum ab institutione artis
profectum, alterum ad casum temporis accommodatum. (ad Heren. 111. 9, 16). Qua disponendi dn-
plici ratione Cicero usus est saepissime. Extant em‘m orationes, in quibus ordo ab arte praeceptus
observatus est ita, ut exordium sequatur narratio, huic succedat divisio, divisionem excipiat confir-
matio, confirmationi subiuncta sit refutatio, totam orationem denique concludat peroratio vel con-
clusio. Exemplum sit oratio apro Milone. Longe autem plures sunt orationes, quarum partes supra
commemoratae non eodem ordine sunt collocatae, sed pro causae natura et oratoris consilio dispo-
sitae. Cuius dispositionis ab artis praeceptis recedentis, neque tamen arte omnino carentis exempla
sunt Verrinae. In oratione IV de siquis sine ullo exordio paucis orator exponit, de quibus sit dicturus.
deinde in prima parte orationis enarrat exspoliationes singulorum Siculorum in altera totarum civi-
tatium. Et in his quidem narrandis temporum series non observata est, sed in principio sermo est
de Heio Mamertino, in fine de Syracusis. Quodsi orator, Verris avaritiam in civitatibus, quae lauda-
tiones eius Romam miserant, singularem fuisse ostendit, id assecutus est, ut eo facilius, qualis
praetor populi Romani apud aucusatores suos fuisset, perspiceretur, qui apud laudatores suos re-
pertus esset improbissima ratione praedatus. In ea oratione argumentatio a narratione non est se-
parata, quod idem saepius factum est ab oratore nostro in orationibus, quarum dispositio est ab
institutione artis profecta. Similis dispositio est quintae orationis. Rerum, quae in quarta oratione
dictae erant, brevi complexione praemissa, orator suae accusationis rationem exponit, tum ad cau-
sam tractandam accedit. Qua in re versatur sie, ut primo, Siciliam Verre praetore nullo gravi
bello nisi complurium servorum consensione turbatam esse, ostendat, tum, classem ad insulam de-
fendendam comparatam propter Verris negligentiam et avaritiam a piratis oppressam, demonstret.
denique cives Romanos gravissimis suppliciis a praetore affectos esse iudicibus narret. Quibus exem-
plis nostri oratoris disponendi rationem satis illustratam esse puto.

Ex iis igitur, quae jam dicta sunt, neque inventionem, neque dispositionem in eloquen-
tia Ciceronis desiderari patet.

Nunc tertium illud, quo imprimis oratoris officium continetur, est considerandum. Est
autem elocutio.

