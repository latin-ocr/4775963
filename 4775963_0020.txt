—L 12 — '²

Pronunciationis altera pars est motus. Quem, ut aptum et decorum sibi commu-et, ex·
callentium scenae actorum usus esse traditur. Etiam a doctoribus Graecis, quorum praeceptis erat
institutus, motus conformationem didicit. Itaque etiam ea pronunciationis pars neque artis institu-
tione neque exercitatione caruit. ¹

Qualis vero fuerit, intelligetur ex his. In oratore (131) Cicero narrat, se puerum infantem
in manibus tenuisse, altera in causa excitato reo nobili, sublato etiam filio parvo plangore et la-
mentatione complevisse forum. Alio loco (Brut. 278) Μ Calidium, cui respondit ιιι causa Q. Gallii,
vituperatum a se narrat, quod non usus esset apto corporis motu. Verba sunt. „Nulla perturbatio
animi, nulla corporis3 frons non percussa, non femur; pedis, quod minumum est, nulla supplosio&
Quibuscum si xerba ex oratore (132) perscripta conferimus, vix dubitabimus quin, quod in Calidio
desideravit, ipse facere consueverit.

Singulis, quibus constat eloquentia, tractatis partibus summam omnium sequentibus
comprehendi. ,

Ex tribus causarum generibus Cicero amplexus est duo: deliberativum et iudiciale. In eis
tractandis aliam, ac ceteri oratores et superiorum temporum et aequales, rationem iniit. Gloriam
enim eloquentiae ut consequeretur, quia sibi proposuerat, cum natura et ingenio, quae ad dicen·
dum sane multum conferunt, artis, institutionem et assiduam exercitationem coniungendam esse ra- ,
tus est. Quare, antequam ad causas agendas accederet, in omnium bonarum artium, imprimis phi-
losophiae, iuris civilis, historiae, studia incubuit, neque rem ullam neglexit, qua dicendi facultatem⁴
sibi pararet expeditissimam. Inde profecta est illa priorum orationum ab eis, quas senex composuit,
differentia quaedam ab auctore dialogi (c. 22) commemorata. In illis apparet magis natura et bona
indoles, in his maior ars et exercitatio cum eadem natura coniuncta.

Reprehendunt quidam, quod orator noster saepissime loquatur de se ipso, quod· oratio
eius verborum copia superfluat, quod argumentationes sint dissolutae. At tamen, si perpendimus,
plurimas causas cum Ciceronis fortuna fuisse coniunctas, copiam orationis audienti populo iucundam
denique causam interdum ita comparatam, ut oratori propter eius* turpitudinem iudices decipiendi
magis quam edocendi essent: profecto Ciceronem-non accusabimus, quod, quibus causam iudicibus
redderet probabiliorem, omnibus usus sit artibus eloquentiae. Omnes igitur virtutes, quas in excel-
lenti oratore inesse oportet, in Cicerone quoque fuisse videor mihi ostendisse. Quare quod Seneca
de Cicerone praedicavit, non immerito dictum esse puto. „Quidquid Romana facundia habet, quod
„insolenti Graeciae aut opponat, aut praeferat, circa Ciceronem effloruit. Omnia ingenia, quae lu-
„ cem nostris studiis attulerunt, tunc nata sunt“. Etiam Quinctiliani verba (X. 1, 108) non sunt
ignoranda. „Nam mihi videtur M. Tullius, cum se totum ad imitationem Graecorum contulisset,

„ effinxisse vim Demosthenis, copiam Platonis, iucunditatem Isocratis“.

Cracoviae mense Julio MDCCCLXVII.

M. B.

 

